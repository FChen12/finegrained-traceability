Requisito:
Ricerca di camere disponibili.
Descrizione:
Permette di elencare tutte le stanze disponibili nel periodo richiesto dal 
cliente. Nel caso non vi siano stanze disponibili esattamente in quel periodo 
verrà mostrata la disponibilità di stanze in modo che l'operatore sia in grado 
di fornire un suggerimento al cliente su come spostare o ridimensionare il 
periodo di permanenza. Tale periodo è un intervallo di tempo espresso come 
giorni che intercorrono tra due date. Ad esempio il periodo dal 05/07/1998 al 
11/07/1998 implica 7 giorni di permanenza con liberazione della stanza il 
giorno 12/07/1998 mattina, quindi già a partire da quel giorno la stanza deve 
essere resa disponibile per eventuali altre prenotazioni. La fase di ricerca delle 
camere disponibili, dovrà tenere conto dei vincoli imposti come stanze 
bloccate, assegnate o commissionate ad agenzie viaggi.
Le prenotazioni fornite da un'agenzia dovranno prima di tutto coprire i 
commissionamenti. Quando le stanze commissionate non permettono più 
alcuna prenotazione,  si potrà ricercare stanze disponibili tra quelle non 
commissionate.
Input richiesto:
Periodo scelto per la permanenza.
Output desiderato:
Output a video delle disponibilità dell'albergo o di una tabella che riassuma la 
disponibilità dell'albergo.
Criterio di accettazione:
Dato un intervallo di tempo espresso da due date, il sistema dovrà ritornare 
l'elenco di tutte le camere disponibili in quel periodo. Nel caso di nessuna 
disponibilità esatta verrà mostrata a video una tabella che metterà in evidenza 
le disponibilità dell'albergo.
Nel caso di prenotazione tramite agenzia, dovranno essere visualizzate le 
stanze commissionate, ed eventualmente tutte le altre stanze. 
Aspettative collegate:
Pronta verifica delle disponibilità dell'albergo.
Requisiti collegati:
F-PRE-02, F-PRE-03, F-PRE-04.

